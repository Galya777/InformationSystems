Проект 19: Star Wars Universe 0.1

Автор: Георги Шавов

Ванката е голям фен на Star Wars, затова решил да си направи малко проектче по ООП на тази тематика. За целта той иска да пресъздаде вселената от поредицата.
Първо той започнал с джедаите, като решил че всеки такъв трябва да притежава:
●	джедайско име
●	ранг, като следните са подредени в нарастващ ред – YOUNGLING, INITIATE, PADAWAN, KNIGHT-ASPIRANT, KNIGHT, MASTER, BATTLE_MASTER и GRAND_MASTER
●	възраст
●	цвят на светлинния меч (символен низ, който се въвежда от клавиатурата)
●	сила (зададена с някакво число от тип double)
След това решил да създаде планетите и луните, като всяка такава има име и джедаи, които я населяват.
Да се изготви приложение, което поддържа следните команди:
 
add_planet <planet_name>	добавя нова планета
create_jedi <planet_name> <jedi_name> <jedi_rank> <jedi_age> <saber_color> <jedi_strength>	функцията да извежда съобщение дали добавянето е било успешно или не (съществува джедай с такова име на тази или друга планета, или не съществува планета с такова име).
removeJedi <jedi_name> <planet_name>	функцията да извежда съобщение дали премахването е било успешно или не (джедаят не населява тази планета).
promote_jedi <jedi_name> <multiplier>	повишава дадения джедай с един ранг нагоре в стълбицата и увеличава силата му по формулата jedi_strength += (multiplier * jedi_strength)  (не може да се повишава повече от ранг GRAND_MASTER и multiplier трябва да е положително число от тип double)
demote_jedi <jedi_name> <multiplier>	намаля ранга на подаденият джедай с един ранг надолу в стълбицата и понижава силата му по формулата jedi_strength -= (multiplier * jedi_strength)  (не може да се понижава повече от ранг YOUNGLING и multiplier трябва да е положително число от тип double)
get_strongest_jedi    <planet_name>	извежда информацията за най-силния джедай на подадената планета (с най-голяма сила).
get_youngest_jedi <planet_name> <jedi_rank>	извежда най-младия джедай, населяващ подадената планета и е със съответен ранг (ако са повече от един, да се изведе първият по азбучен ред, ако няма нито един да се изведе подходящо съобщение)
get_most_used_saber_color <planet_name> <jedi_rank>	връща най-разпространения цвят на светлинния меч в подадения ранг на съответната планета
get_most_used_saber_color <planet_name>	връща най-разпространения цвят на светлинния меч планета, който се ползва от поне един GRAND_MASTER
print <planet_name>	извежда по подходящ начин името на планетата и населяващите я джедаи, сортирани първо в нарастващ ред по ранг, после по втори ключ - лексикографски по името
print <jedi_name>	извежда по подходящ начин информацията за джедаят, както и коя планета населява в момента
<planet_name> + <planet_name>	извежда на екрана в сортиран вид (лексикографски) информацията за населяващите двете планети джедаи.
 
Ванката искал освен това да може да запазва информацията, която е вкарал в програмата си за после и да може да я зарежда наново. Тоест програмата трябва да съхранява информацията планетите и населяващите ги джедаи във файл и да се поддържат командите за работа с файлове, описани в секцията Работа с командния ред. Всички команди са с малки латински букви, а аргументите са разделени с един интервал. 
